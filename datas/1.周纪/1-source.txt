卷1[威烈王(二十三年～二十四年),安王(元年～二十六年),烈王(元年～七年)]{type: #}

周纪一(起著雍摄提格，尽玄黓困敦，凡三十五年){type: ##, **}

周威烈王{type: ###, **}

二十三年{**}

初命晋大夫魏斯、赵籍、韩虔为诸侯。{**}

臣光曰：臣闻天子之职莫大于礼，礼莫大于分，分莫大于名。{*}何谓礼？纪纲是也；何谓分？君臣是也；何谓名？公、侯、卿、大夫是也。夫以四海之广，{*}兆民之众，受制于一人，虽有绝伦之力，高世之智，莫{*}敢不奔走而服役者，岂非以礼为之纲纪{*}哉！是故天子统三公{*}，三公率诸侯，诸侯制卿大夫，卿大夫治士庶人。{*}贵以临贱，贱以承贵。上之使下，犹心腹之运手足，根本之制支叶；下之事上，犹手足之卫心腹，支叶之庇本根。然后能上下相保而国家治安。{*}故曰：天子之职莫大于礼也。